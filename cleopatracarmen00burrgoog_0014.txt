8

Namque subest utrique odium regnique cupido
Aemula; non animis actos in funera fas est
Colloquio cohibere aut compositis hymenaeiS,
Nec caelo emissum precibus suspendere fulmen.

Et Cleopatra, deo tot vaticinata cruento
Funera deberi, nunc huc nunc dividit illuc
Ancipitem curis animum, perque omnia versat,
Saepe rogans quid fata ferant, utri alta voluntas
Conciliata deum, valeatne aut milite et armis
Hic aut pectoribus rerum plus ille peritis3
Et nunc Antoni nullis pellenda periclis
Constanti virtus animo et prudentia rebus
Tam firmata trahit dubiam, nunc sidere Caesar
Invitat patrio et praesenti numine felix.
Vix alternantem Parcarum inamabile vincit
Imperium: Antoni proprias sibi sumere partes
Mens stetit, hunc opibus volt sustentare suoque
Milite, seque ducis certo sociare triumph0,
Demens, nec capiti superimpendentia lata
Respicit, et simili seque Aegyptumque ruina
Demersas

Ille interea se ad flumina Cydni

Dum tenet, huc regina viam super aequora remis
Molitur; rumor rapida praenuntius ala
Urbes per Cilicum perque Asia rura vagatur;
Visendi studio ad ripas hinc inde tumultu

 

