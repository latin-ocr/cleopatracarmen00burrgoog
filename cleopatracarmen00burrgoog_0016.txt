10

Cristatum caput et tumido linguam ore micantem:
Fixam oculis tenet illa et discessisse petentem
Adlicit ad mortem : haud aliter praesaga malorum
Mens quamvis vetet ire, tamen, ceu numine pulsus
Nescioquo, facilem invitus te reddere praedam
Cogeris, Antoni, navemque ascendere iussus.

Explicat interea magno Cleopatra tumultu
Ignotos Latio luxus dapibusque superba
Praesidet instructis: primo stupet advena consul
Aspectu tacitusque sedet; pallore fatentur
Insolito vultus defixaque lumina terra
Quam durae penitus temptent praecordia flammae,

Quantus et insidat misero deus Illa ubi noscit
Iam sua flaminibus propelli coepta secundis,
attollit se ultroque oculis ardentibus infit:

‘⁶ Exoptata mihi et multos praevisa per annos

' Tempora fatorum serus circumtulit ordo:

Iam terris requiem firmaeque novissima pacis
Dona parant Superi, et cupiunt fatale benigni,—
Tu modo tanta deum, Romane, incepta secundm,—
Discidium sanare atque aurea reddere saecla.

Haec ego (nec fallor) cecini quae abstrusa vetustis
Deprompsi libris oracula, quos Pater olim
Caelicolum, primis cum magnum immitteret orbem

 

