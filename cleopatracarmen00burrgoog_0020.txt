14

Vita tamen perstat misero, et periisse rogantem
Mors ultro refugit.

Funestos illa dolorum
Discit ubi eventus, amens, exterrita, duci
Continuo iubet ad sese, gremioque fovere
Osculaque exsangui flagrantia figere fronti
Incipit; at tacita mediis amplexibus ala
Obstat pallida Mors: languentia membra rigescunt,
Aeternaque oculos sopor urget ferreus umbra.

Turn vero immodicis rumpit Cleopatra querellis
Aera, et in summos audax convicia torquet
Caelicolas; nec iam facilem cura ulla salutem

Accipere, aut aures precibus temptare benignas
Caesaris. Ardescit venis tum patria virtus,
Mensque exuta malum fugientibus ardna pinnis
Mortales spernit coetus adparet et alto
Pectore nobilitas trahiturque libidine mortis.
Sceptra lerunt jussae et gemmis diadema coruscum
Ancillae et Pharios quae longo tempore reges
Purpura vestierat: simul adstant aspidis ante
Provisae insidiae. Sollenni jamque paratu
Splendida se attollit constantique ultima voce
Verba refert:

“Me quippe tuis insigne triumphis
Addere vis, Caesar, decuS, et mea eolla sequentis

 

