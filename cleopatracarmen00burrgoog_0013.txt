7

Pellaeum ad portum; precibus laxantur et auro
Vincla Phari, patriisque offert sese exsul in aulis
Ausonio improvisa duci, passoque capillo
Sollerti fictos effundit voce dolores

Et rogat ultorem. Potuit non cedere verbis
Ille, sed oranti formae facundia major

Subvenit, et regnis turpi mercede receptis

Et te dedomit0, Caesar, Cleopatra superbit.

At regina diu tam sese experta valentem
Ambitione nova pariterque libidine flagrat,
N ec satis hoc uni rata quod sibi pareat ingens
Aegyptus, tanto sperat discrimine rerum
Momentum ancipitis quo declinaverit orbis
Se fore, se Tiberi quae Nilo jura daturam;
Esse etenim se pulchram ideo ut iam denique terris
Femina praesideat. lam tum vix arma Philippis
Mota quiescebant mundique iterata dolentis
Discidia, at magnae certamina tertia Romae
Fata parant, ter bella pati civilia cogunt,
Arsacida necdum edomito violare Latino
Sanguine longinquos campos pontumque Pelasgum.
Iamque adeo ventura sonum toto orbe minacem
Proelia dant longe: hinc sese puer ille receptus
Gentem in Caesaream, hinc Antonius erigit, illi
Foedere iam frustra ficti sociatus amoris;

 

