CLEOPATRA.

Nocrs oppressa nova Memphis iacet; undique planctu
Thebarum resonant portae miseroque tumultu:
Carmine sollenni nec iam sublimia pictis

Quot tota adsurgunt Aegypto templa columnis

Sidera nec pingui nidore maligna fatigant,

Sed gemitus contra exoritur circumque voluta
Murmura desertis late geminantur arenis.

Maximus undarum Nilus crudelia gentis

Fata suae plorat frustra, victasque remissus

Ad pontum devolvit aquas, et flumine toto

Dat gemitus. Ergo series longissima rerum
Clauditur, innumeros et nobilitata per annos
Sceptra iacent ; servire parant qui mille ferebant
Tunc etiam populi longinqua ab origine gentis
Saecula, Laomedon cum nondum incensa parabat
Numina flagitiis memoremque in moenia Troiae
Divorum invidiam. Quo iam tantosque labores
Totque manu valida tam longo tempore bella
Primaevos gessisse patreS, quo immania late
Templa polo exaequasse, aeternaque pondera certo

 

