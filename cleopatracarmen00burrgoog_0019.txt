13

Numina Romulidum.

At miserum iam prisca ducem sub pectore virtus
Urit inexstincto frustra rediviva dolore:
Carceribus qualis brevibus, quem forte leonem
Occultae cepere plagae, trahit irrequietus

Hinc atque inde pedem, clausaque exaestuat ira;
Talis et incassum saevit vagus ille per aulaS,

Et quantus fuerit reputans et qualia demens
Perdiderit: nec iam solitis Cleopatra furentem
Illecebris mollire valet nec supplice voltu,
Fitque invisa viro tantorum causa malorum.

Illa tamen (percepit enim) fera flectere tendit
Corda dolo, inclusamque tenet sese ipsa sepulchro,
Quod sibi sospes adhuc condebat mole superba:
, Mortem se simulat petiisse; ea fama per urbem
Spargitur. Antoni quae vox ut venit ad aures,
Obstupuit primum, veteri tum cessit amori:
Litore eeu quondam cum longius unda recessit,
Traxit et in se pontus aquas, cessare videntur
Omnia, mox alius collecto pondere fluctus

Irruit et late nudatas mergit harenas;

Sic illi renovatus amor, sic pectore toto
Exundat: nee iam tumidus se continet aestus,
Nec patitur suo vincla dolor: cruciata supremos
Corda viri solvunt gemitus, nec plura moratus
Prosilit inque ensem sese inicit. Integra venis

 

